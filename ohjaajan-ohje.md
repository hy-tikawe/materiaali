---
title: Ohjaajan ohje
permalink: /ohjaajan-ohje/
hide: true
---

# Ohjaajan ohje

Olennaista on antaa opiskelijoille _hyödyllistä_ palautetta, joka parantaa harjoitustyön laatua ja opettaa web-sovelluksen toteuttamiseen liittyviä asioita.

Välipalautuksissa deadline on sunnuntaina ja ohjaajan tulee antaa palaute seuraavan viikon keskiviikkoon mennessä, jotta opiskelijat saavat nopeasti palautteen, jonka avulla he pystyvät kehittämään työtä.

## Välipalautus 1

* Tarkasta, että olet kurssin ohjaajana [Labtoolissa](https://study.cs.helsinki.fi/labtool/). Jos et ole, pyydä kurssin vastuuhenkilöä lisäämään sinut.
* Sovi muiden ohjaajien kanssa Slackissa töiden jakamisesta.
* Käy läpi sinulle kuuluvat työt. Tarkasta jokaisen työn kohdalla, että aihe on kurssille sopiva. Anna opiskelijalle lyhyt palaute Labtoolissa.

## Välipalautus 2

* Testaa opiskelijan sovellusta ja anna palautetta siitä.
* Tutustu sovelluksen koodiin ja anna palautetta siitä.
* Anna palautetta erityisesti seuraavista asioista:
  - Tekniset perusvaatimukset: toteuttaako opiskelija sovellusta oikealla tavalla?
  - Toimivuus ja käytettävyys: millainen kokemus sovelluksen käyttäjälle tulee?
  - Versionhallinta: onko repositoriossa oikeat tiedostot ja ovatko commit-viestit hyviä?
  - Ohjelmointityyli: onko koodi siistiä ja seuraako se Python-kielen käytäntöjä?
  - Tietokanta-asiat: onko SQL-skeema kunnossa ja käytetäänkö tietokantaa koodissa järkevästi?
* Jos sovelluksessa ei ole koodia, siitä ei tarvitse antaa palautetta.

## Välipalautus 3

* Testaa opiskelijan sovellusta ja anna palautetta siitä.
* Tutustu sovelluksen koodiin ja anna palautetta siitä.
* Anna palautetta erityisesti seuraavista asioista:
  - Toimivuus ja käytettävyys: mitä kannattaa parantaa vielä ennen lopullista palautusta?
  - Sovelluksen turvallisuus: tarkastaako sovellus, että käyttäjällä on oikeus nähdä sivu ja lähettää lomake?
  - Sovelluksen turvallisuus: onko sovelluksessa SQL-injektiota, XSS-aukkoa tai CSRF-aukkoa?
  - Ohjelmointityyli: onko koodi jaettu järkevästi osiin moduuleiksi ja funktioiksi?
  - Tietokanta-asiat: tehdäänkö koodissa tiedon käsittelyä, jota kuuluisi tehdä SQL:ssä?
* Jos sovellus ei ole muuttunut viime kerrasta, siitä ei tarvitse antaa palautetta.

## Lopullinen palautus

* Käy läpi [arvostelusivun](../arvostelu) kohdat ja pisteytä jokainen kohta.
* Tarkasta, että opiskelija on tehnyt molemmat vertaisarvioinnit, ja pisteytä ne.
* Kurssin vastuuhenkilö pystyy luomaan listan, jossa on kurssipalautteen antaneiden opiskelijoiden opiskelijanumerot.
* Anna opiskelijalle palaute, jossa on jokaisen kohdan pistemäärä, lyhyt sanallinen yleispalaute sekä kurssin arvosana (tai tieto että ei hyväksytty).
