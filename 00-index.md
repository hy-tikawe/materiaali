---
title: Etusivu
permalink: /
---

# Tietokannat ja web-ohjelmointi

Kurssilla toteutetaan harjoitustyönä tietokantaa käyttävä web-sovellus. Toteutukseen käytetään Python-kieltä ja Flask-kirjastoa sekä SQLite-tietokantaa.

Kurssi järjestetään kuusi kertaa vuodessa: syksyisin periodeilla 1 ja 2, keväisin periodeilla 3 ja 4 sekä alku- ja loppukesällä. Kurssin suoritukseen kuuluu välipalautuksia ja vertaisarviointeja sekä lopullinen palautus.

## Kurssin tavoitteet

Kurssin tavoitteina on saada kokemusta tietokannan käyttämisestä sekä web-ohjelmoinnin perusasioista.

Kurssilla tehdään paljon itse ilman valmiita kirjastoja: tietokantaa käytetään suoraan SQL-komennoilla ja sovelluksen kaikki HTML-koodi toteutetaan itse. Tavoitteena on saada käsitystä tietokannan käyttämisen ja web-ohjelmoinnin perusasioista sekä nähdä matalalla tasolla, miten asiat toimivat.

Kurssin jatkokurssiksi soveltuu [Full Stack Open](https://fullstackopen.com/), joka käsittelee modernia web-ohjelmointia React-kirjaston avulla.

## Yhteystiedot

Kurssin vastuuhenkilö on [Antti Laaksonen](mailto:ahslaaks@cs.helsinki.fi).
